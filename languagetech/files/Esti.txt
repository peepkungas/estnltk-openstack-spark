Kesknädal toob sooja ja sombuse ilma
03.11.2015 13:52
Helve Meitern, ilmateenistuse sünoptik
Kommenteeri | Prindi
Kõrgrõhuala servas riivab meid homme madalrõhulohk. 
Taevas on küll pilvedega kaetud ja päev sombune, kuid korraliku vihma tulemas pole. Õhk on soe ja õhutemperatuuri kõver kulgeb homme veel keskmisest neli–viis kraadi võrra kõrgemat rada pidi.
Kolmapäeval on pilves selgimistega ilm ja kohati sajab vähest vihma. Puhub lääne- ja loodetuul 3 kuni 9 m/s, põhjarannikul puhanguti kuni 13 m/s, pärastlõunal tuul nõrgeneb veidi. Õhusooja on 8 kuni 11 kraadi.
